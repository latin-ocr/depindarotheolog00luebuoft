XIII

9. Dogmatis Orphici de Bacchi resurrectione prima forma ea est, in qua Bacchus
per menses novem in Orco dormit: παρὰ Περσεφόνης ἱεροῖσι δόμοισιν ἰαύων. deinde
praestituta die in sacra vanno (Λικνίτης) expergiscitur.

Iam vero omnibus ubique dogmatis Orphici de Bacchi resurrectione diversitatibus
collectis et inter se comparatis tres omnino eius formae distingui possunt, quae ex ipsius
mythi vi et natura tanquam sponte sua oriuntur. Etenim tribus rationibus fieri potuit,
ut Bacchus interemptus et ab Apolline sepulchro conditus in vitam rediret. Primum ita
res fingi potuit. ut Bacchus post mortem descenderet quidem ad inferos atque ibi aliquot
menses ac videntur sollemni numero novem semper menses ei rei destinati fuisse, in
tutela potissumum matris Proserpinae dormiens commoraretur3 ut vero deinde praestituta
die, Delphis mense Dadaphorio, ad dias luminis oras rediret. Redibat autem non qualis
discesserat a Titanibus occisus, sed parvulus infans in vanno mystica dormiens. Atque
huius sanctissimae epiphaniae ea sollemnis forma eraty ut mulieres Bacchantes puerulum
cantibus et precibus ex mortis diuturno somno “expergefacerentff Nam ea vox est in
sacris illis usitata. Non nascitur Bacchus. sed renascitur. Hoc est pulcherrimum illud:
ἐγείρειν τὸν Λικνίτην. quod scriptoribus in deliciis est. Plutarchus de Iside 35: καὶ Θύουσιν
οἱ Ὅσιοι θυσίαν ἀπόρρητον ἑν τῷ ἱερῷ τοῦ Ἀπόλλωνος, ὅταν ou θυιάδες ἐγείρωσι τὸν Λικνίτην.
Praeclare taciturn illud tempus, quo Bacchus hac vita functus apud inferos prope matrem
degit. describit auctor Hymni Orphici LIII p. 80· ed. Abel, v. 3: ὃς παρὰ Περσεφόνης
ἱεροῖσι δόμοισιν ἰαύων Η κοιμίζει τριετῆρα χρόνον, Βακχήιον ἁγνόν. Deinde de sacro illo tem-
pore adventus Bacchici‚ cum expergefactus Bacchus. ut cantus quoque Bacchicus exper-
giscatur. efficit, eximie elegantissumus poeta canit ν. 5: αὐτὸς δΊ ἡνίκα τὸν τριετῆ πάλι
κῶμον ἐγείρῃς, ΙΙ εἰς ὕμνον τρέπεαι σὺν ἑυζώνοισι τιθήναις ΙΙ εὐάζων κινῶν τε χοροὺς ε’νὶ κυκλάσιν
ὥραις. Plutarchus de εί apud Delphos 9 extr: τὸν μὲν ἄλλον ἐνιαυτὸν παιᾶνι χρῶνται περὶ
τὰς θυσίας, ἀρχομένου δὲ χειμῶνος ἐπεγείραντες τὸν διθύραμβον. τὸν δὲ παιᾶνα καταπαύσαντες,
τρεῖς μῆνας ἀντ’ ἐκείνου τοῦτον κατακαλοῦνται τὸν θεόν, His stabilitis iam quaeritur quem-
admodum huius talis de resurrectione dogmatis cultores Trieteridem Bacchicam dispo-
suerint et quomodo Bacchi fata et sacram historiam ab prima epiphania, i. e. a natalibus
Bacchi, usque ad mortem et commorationem in Orco hoc uno biennio comprehenderint.
Sed haec antequam singillatim percenseamus, antea haud dubie gratiarum agendarum
dulci officio pleno pectore satisfaciendum est. Universae enim huic de Bacchica Triete-
ride quaestioni eximiam lucem attulit vir praestantissimus Augsuslus Mommsen, in docto
hercle et laborioso opere “Delphica'', potissumum p. 115 lin. 4—12 et plurimis praeterea
locis, velut p. 2133—274, p. ‘276 not. l, et in Heortologia p. 72. Mommsenii omnino ve-
stigiis per totum hunc campum, per quem alte ille aratrum duxit, insistendum est. Unum
tantummodo est, in quo viri egregii operam nunc supplere licebit. Non una eademque
semper Trieteridis forma Delphica fuit. immo saepius, atque, quod equidem sciam. quater

