XII

litas posita est, quoniam inde optime apparet, quemadmodum Orphici placita sua reli·
gionibus traditis accommodare et hominurn ubique desideriis inservire studuerint.

ὅ. Bacchi historia sacra in ‘I‘rieteridis canonem inclusa. In theologia Orphica
complures dogmatis de resurrectione formae ferebantur. Inde complures
etiam Trieteridis formae.

Ad haec igitur qualia fuerint recte diiudicanda ab hoc nunc initio exordiendum
est. Bacchi omnino fata, sacris ritibus et diebus festis celebrandis expressa, trieterica
semper fuerunt, ut uno biennio universus cyclus sacrae dei historiae absolveretur. Itaque
eo spatio certis intervallis Bacchi natales, vita, mors, denique. ex morte in vitam resti-
tutio et in caelum adscensio continebantur. Huius moris 'et ordinis in sacris potissumum
Bacchicis recepti plurimi atque luculenti testes sunt. Pausanias X, 4, 3: αἲ Θυιάδες γυ-
ναῖκες μέν εἰσιν Ἀττικαί, φοιτῶσαι δὲ ἐς τὸν Παρνασσὸν παρὰ ἔτος αὐταί τε καὶ αἱ γυναῖκες
Δελφῶν ἄγουσιν ὄργια Διονύσῳ. Inter Hymnos Orphicos unus est LII cum inscriptione:
Τριετηρικοῦ, θυμίαμα ἀρώματα. Haud minus frequenter, quam τριετηρικὸς vocabulum in
sacro usu invenitur ἁμφιετής, velut Hymno Orphico LIII inscriptum est: ἈμφιετοῠςΊ θυ-
μιαμα πάντα πλὴν λιβάνου, καὶ σπένδε γάλα, deinde in primo versu: Ἀμφιετῆ καλέω Βάκχον,
χθόνιον Διόνυσον. Idem cantat Hymnus LIV, 2: τετιμένε πᾶσι Θεοῑσι ΙΙ καὶ θνητοῖσι βροτοῖσιν
ἐπὶ τριετηρίσιν ὥραις. Hymnus in Bacchum inter “Homericos '' XXXIV, v. ll: ιῺς δὲ τὰ
μὲν τρία (natales, mors, resuscitati0)‚ σοὶ πάντως τριετηρίσιν αἰεὶ ΙΙ ἄνθρωποι ῥέξουσι τελήεσσας
ἑκατόμβας. Deinde Ovidius Metam. VI, :3872 Tempus prat, quo sacra solent trieterica Bacchill
Siz‘lzmeiuv colvm-are nurus. Metam. XI, 1341: tim morae, proles Semeleia, thyrso ΙΙ Ismariae cele-
lavam< repetita triennia Bacchae. In 'I‘rieteridis igitur principio omnes Bacchi cultores con-
cordant. Ea Baccliicorum sacrorum omnino fundamentum est. Sed hoc stabilito accu-
ratius inspicientibus unum mirificum videri debet. Orphici cum ceteroquin concordiae
inter se amantissimi sint, in dogmate de Bacchi resurrectione conformando et procudendo
haud dubie in diversas plane partes discesserunt. Nam si paullo curiosius litteras Or-
phicas perlustress de hac certe gravissima materia minume eadem et constantia sibi do-
centur; immo secundum tempora, loca. potissumum vero secundum traditas populorum
Graeciae religiones, quibus nova illa inventa semper adaptanda fuerunt, hoc quidem
dogma admodum varie fictum et adornatum est, atque, id quod statim apparet, una curn
dogmate universa Trieteridis conformatio. Sed licet in his Orphici nonnulla non tam
divino spiritu instincti, quam humanis consiliis administrarint, tamen manet hoc incon-
cussum semperque manebit: Orphicos praecipue in hoc de Bacchi resurrectione invento
incredibilem quandam in rebus divinis perscrutandis facultatem et in aenigmatis caelesti-
bus expediendis divinationem et sanctum quasi (sit venia verbo) olfactum comprobasse.

