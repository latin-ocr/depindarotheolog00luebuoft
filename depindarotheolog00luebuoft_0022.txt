XX

15. Dogma de Proserpinae filio in Semelae filio reviviscente fundamentum fuit
carminis Orphici clarissimi Διονύσου ἀφανισμός. Fragmentum de Hippa
Nympha alterius Licnitae nutrice, In Orphieorum sermone
quid sit κραὸιαῑος.

Haec huius dogmatis forma ea re magnam auctoritatem et famam nacta et late
inter Orphicae sectae cultores propagata est, quod ea tanquam fundamento illud carmen
nitebatur, quo copiosissume Orphicorum de Bacchi morte theologia enarrata erat, carmen
clarissimum cui titulus fuit: Διονύσου ἀφανισμός. Id carmen, quemadmodum eximie cognovit
Welekerus, Griechische Goetterlehre II, 636 (conf. Eugenium Abel, Orphica p. 224), Ono-
macritus composuerat atque idem illud haud dubie est, quod Pausanias notissimo loeo
significat VIII, 37, 5: παρὰ δὲ Ὁμήρου Ὀνομάκριτος παραλαβὼν τῶν Τιτάνων τὸ ὄνομα Διονύσῳ
τε συνέθηκεν ὄργια καὶ εἶναι τοὺς Τιτᾶνας τῷ Διονύσῳ τῶν παθημάτων ἐποίησεν αὐτουργούς.
Titulum ipsum Διονύσου ἀφανισμός testatur Clemens Alex. Strom. VI, cap. 2, ξ. 26 (vol.
III p. 11⁴3 ed. Klotz): Εὕροις δ’ ἂν καὶ Ὅμηρον τὸν μέγαν ποιητὴν ἐκεῖνα τὰ ἔπη· Οἷον δὲ
τρέφει ἔρνος ἀνὴρ ἐριθηλὲς ἐλαίης, καὶ τὰ ἑξῆς κατὰ λέξιν μετενηνοχότα παρ’ Ὀρφέως ἐκ τοῦ
Διονύσου ἀφανισμοῦ. Sunt igitur satis clara vestigia, in eo carmine, quod totum in Zagrei
fatis enarrandis pertexebatur. quemadmodum in immortali opere Aglaophamo Lobeckius
p. 552 et p. 615 ostendit, in eo igitur carmine hanc theologiae rationem regnasse, ut
Bacchus vetustior, i. e. Proserpinae filius, a novo iuniore, Semelae filio discriminaretur,
quemadmodum apud Nonnum fieri videmus, ubi X, 294: πρότερος Διόνυσος ab Semelae
filio ὁπλοτέρψ Βρομίῳ (Nonn. XXIV, 45) discernitur. Ambo diversi sunt, et tamen idem,
quoniam ex prioris corde alter prognatus est3 Nonn. XXIV, 49: ἀρχεγόνου γὰρ Η ἐκ κραδίης
ἀνέτελλες.

Iam igitur quo clarius illud appareat, in carmine Onomacriteo Διονύσου ἀφανισμός
Proserpinae filium in Semelae filio revixisse, illa nunc carminis fragmenta consideranda
sunt. quibus Bacchi, Semelae filii, e femore Iovis partus ratione mystica describitur3 nam
extant huius potissumum facti notabilia quaedam testimonia. Primum igitur obstetricis
in illa re munere fungebatur Nympha Hippa nomine, quae puerulum amantissimis manibus
suscepit et fovit. Hymnus Orphicus XLIX in Hippam scriptus est: Ἵππας, θυμίαμα στύρακα.
Ἵππαν κικλήσκω, Βάκχου τροφόν, εὐάοα κούρην, Ι] μυστιπόλον, τελετῇσιν ἀγαλλομένην Σάβου
ἁγνοῦ ΙΙ νυκτερίοις τε χοροῖσιν ἑριβρεμέταο Ἰάκχου. Deinde Proclus ad Tim. ΙΙ, p. 124d: Διὸ
καὶ συλλαμβάνεσθαι ἡ Ἵππα λέγεται τίκτοντι τῷ Διί. ὡς γὰρ εἴρηται πρότερον, νοῦν ἄνευ ψυχῆς
ἀδύνατον παραγενέσθαι τιμ. Hippa igitur puerum recens natum sacra vanno excipit atque,
qui est mos mulierum onera gestantium, capiti suo imponit, deinde, mirabile dictu, ser-
pente in modum fasciae correpto vannum circumnectit, ne puer, opinor, palpitans deci—
deret. Quae res Neoplatonicis, omnia ad allegorias et philosophiae arcana revocantibus,
mirificas interpretationum ambages extorsit. Proclus ad Tim. II p. 1240: Ἡ μὲν γὰρ Ἵππα

