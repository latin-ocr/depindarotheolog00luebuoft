xl

7. Fuit decretum Orphicum: Epulis illis Titanum Bacchi carnibus vescentium
effectum esse, ut aliqua tantilla semper nostri, qui e Titanum cineribus orti
simus, particula Bacchica sit. Spes inde egregia immortalitatis.

Orphici igitur primum in universum humanas animas ex vita quondam caelesti
et in deorum immortalium consortio aeta propter peccata quaedam et scelera in hanc
vitam terrestrem deiectas et detrusas arbitrabantur, vel, ut cum Cicerone loquamur in
fragmento “Hortensii'' dialogi editionis Orellianae H vol. lv, 'surici 1861 p. 980* nos . . .
pomum-mn Iuendarmn caussa natos esse diseo-emt. Iam igitur principes illas et quasi praecur-
sores animarum e caelo decussarurm in terram olim adpulsas curn illa Titanum favilla coalu-
isse, cuius pars longe praestantissima fuerit illa quantulacunque corporis Bacchi particula,
quae nunc mirifico vinculo cum reliquiis Titanum coniuncta aenigma illud efficiat. quod
humanae naturae vocabulo nuncupare solemus. Itaque Bacchum regem nostrum Orpheus
vocavit, Procius in Plat. Alc. Ι p. 391 ed. Cousin: Ὀρφεὺς ἐφίστησιν τῷ ’βασιλεῖ Διονύσῳ
τὴν μονάδα τὴν Ἀπολλωνιακήν. Sed Bacchum misere direptum et laniatum Iuppiter Apol-
linem conquirere rursus et integrum reddere iubet, ut quantum fieri posset corpu> saltem
recuperaretur. Apollo iussum patris exequitur et reliquias fratris in monumento condit,
quod in Delphici templi adyto conspicitur. Plutarchus de Isid. 235: καὶ Δελφοὶ τὰ τοῦ
Διονύσου λείψανα παρ’ αὑτοῖς παρὰ τὸ χρηστήριον ἀποκεῖσθαι νομίζουσιν. Callimachus. qui
in primo Aetiorum libro Bacchi, Iovis et Proserpinae filii, fata Orphicorum theologiae
vestigiis incedens cecinerat, Bacchi prope tripodem sepulcrum commemoraveram Callim.
apud Tzetzam ad Lycophr. 208: οἱ Τιτᾶνες τὰ Διονύσου μέλη, ’ἁ ε’σπάραξαν, Ἀπόλλωνι ἀδελφῷ
ὄντι αὐτοῦ παρέθεντο ἐμβαλόντες εἰς λέβητα, ὁ δὲ παρὰ τῷ τρίποδι παρέθετο, ὥς φησι Καλλί-
μαχος. conf. O. Schneiderum, Callimachea p. :37 etp. 570. Ioannes Malalas ed. Dind. p. 45:
καὶ ἐτέθη τὸ λείψανον τοῦ αὐτοῦ Διονύσου ἐκεῖ ἐν σορῷ . . , Φιλόχορος τὰ αὐτὰ συνεγράψατο
ἐν ᾖ ἐκθέσει εἶπε περὶ τοῦ αὐτοῦ Διονύσου’ ἔστιν ἰδεῖν τὴν ταφὴν αὐτοῦ ἐν Δελφοῖς παρὰ τὸν
Ἀπόλλωνα τὸν χρυσοῦν, βάθρον δέ τι εἶναι υπονοεῑται ἡ σορός. Sed theologia Orphica mi-
nime eurn in modum tristis est et luctui sempiterno quasi mancipata, ut Bacchi sui mors
praematura in perpetuum sine ullo solatio ei plangenda et lacrimanda sit. Immo mors¹
illa in triumphum convertitur3 nam, laetissimum dictu, Bacchus ex morte resurgit. Atque
hoc resurgentis ad vitam Bacchi dogma theologiae omnino Orphicae summus thesaurus
est; nam in eo pii cultores certissumurn palladium intuentur, Baccho duce. Baccho pa-
trono futurum esse, ut ipsi quoque ex morte ad vitam, ut ex huius terrae exilio ad pa-
triam aliquando caelestem resurgant. In hoc vero resurrectionis dei Bacchi dogmate· non
una semper et constans sibi fuit Orphicorum theologorum opinio, immo diversae paullu-
lum intcr se huius dogmatis formae procusae sunt, quas accurate discernere et distinere
operae pretium est. In eis vero diversitatibus cognoscendis magna ot voluptas· et uti-

