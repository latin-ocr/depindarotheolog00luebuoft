xix

teractae, summa beatitudine propter ignota quaedam scelera suscepta in hoc terrae exi-
lium decussae sunt, qua quidem illae sorte omnium reliquarum humanarum animarum
praecursores et praesules extiterunt3 nam nulla anima corpus humanum intrat, quin cae-
litus propter culpam primigeniam demissa ad illa peccata luenda in huius corporis claustra
condatur. Plato Cratylo p. 4000: καὶ γὰρ σῆμά τινές φασιν αὐτὸ (sc. τὸ σῶμα) εἶναι τῆς
ψυχῆς, ὡς τεθαμμένης ἐν τῷ νῦν παρόντι· . . . δοκοῦσι μέντοι μοι μάλιστα θέσθαι οἱ ἀμφὶὈρφεά
τοῦτο τὸ ὄνομα, ὡς δίκην διδούσης τῆς ψυχῆς, ὧν δὴ ἕνεκα δίδωσι. lamblichus Protreptico
cap¹ VIII p. 134 ed. Kiessling, Lipsiae 1813: πρῶτον εὐθὺς φύσει συνίσταμεν, καθάπερ φασὶ
οἱ τὰς τελετὰς λέγοντες, ὥσπερ ἂν ἐπὶ τιμωρίᾳ πάντες. τοῦτο γὰρ θεῖον 0‘1 ἀρχαιότεροι λέγουσι,
τὸ φάναι διδόναι τὴν ψυχὴν τιμωρίαν, καὶ ζῆν ἡμᾶς ἐπὶ κολάσει μεγάλων τινῶν ἁμαρτημάτων.
Primorum igitur hominum, auctorum et genitorum generis nostri, animae caelitus delatae
cum favilla illa Titanum, a Iove combustorum, coaluerunt, eaque consociatione natura
humana nata est ex elementis sane maxume diversis conflata. Sed ad haec duo elementa,
illud e caelo adventicium et Titanicum, tertium accessit: Bacchi illa licet tantilla⁷ at prae-
stantissuma tamen particula in ipsa Titanum favilla immortaliter vigens vivensque. Haec
Bacchi quasi gutta pulcherrimum est animarum humanarum per omnes palingenesiae et
migrationurn vicissitudines viaticum. Bacchus unamquamque sui partem secum sursum
trahit; Olympiod. ad Phaedon. ed. Finckh p. 3: μέρος γὰρ αὐτοῦ ἐσμεν, εἴ γε ἐκ τῆς αἰθὰλης
τῶν Τιτάνων συγκείμεθα γευσαμένων τῶν σαρκῶν τούτου.

His stabilitis quaeritur nunc, quomodo in hac tertia de Bacchi resurrectione dog-
matis forma Bacchus prior, Proserpinae filius. in vitam restituatur. In vestigiis vero huius
historiae instaurandis Nonno duce uti licebit. Itaque post Zagrei mortem Aeon, numen
maxume venerabile, preces ad Iovem convertit VH, 27: Utinam hominibus mortalibus
omni aerumnarum genere fractis et sauciis nectar largiatur, quo solo miseri illi robur
inconcussum adversus tot labores nacturi sint¹ Respondet Iuppiter apud Nonnum VII, 76:
Νὲκταρ ἔα μακάρεσσι, καὶ ἀνδράσιν ἄλκαρ ἀνίης ΙΙ αὐτοχύτιμ γλυκὺν οἶνον ἐοικότα νέκταρι δώσω.
Itaque Bacchum novum in hominurn solatium geniturus est. Nuptias igitur Iuppiter cum
Semela celebrat, Nonn. VII. 318, atque filium a matre immaturo partu editum in suum
femur condit, deinde ipse nono demum mense post conceptionem iterum parit. Haec men-
sium ratio in dogmate accurate computabatur, nam 'frieteris constare sibi non poterat,
nisi Bacchi fata certis intervallis adstricta fuissent. Itaque quamvis iocabundus tamen
universam rem recte descripsit Lucianus‚ quemadmodum ab Auyusto Mommsen in Heorto-
logia p. OS extr. demonstratum est, cum Mercurium haec dicentem fingit in Deorum dia-
logis 9: ἐμὲ δὲ κελεύει (ὁ Ζεὺς) ἀνατεμόντα τὴν γαστέρα τῆς γυναικὸς ἀνακομίσαι ἀτελὲς ἔτι
αὐτῷ τὸ ἔμβρυον ἑπτάμηνον· . . . καὶ νῦν τρίτῳ ἤδη μηνὶ ἐξέτεκεν αὐτὸ καὶ μαλακῶς ἀπὸ τῶν
ὠδίνων ἔχει. Itaque ut tertiae illius dogmatis de Bacchi resurrectione formae summam
brevibus comprehendamus: Baccho Proserpinae filio interempto ex eius corde, quod solum
salvom et vivum relictum fuerat. novus Bacchus Semelae filius exoritur. qui ipse quoque
Licnitae habitu lucem mundi adspicit.

