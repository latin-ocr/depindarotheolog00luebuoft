RECTOR ET SENATVS
vmvmsrrmm FRIDERICIAE GVILELMIAE RHENANAE

lelssvs
S.

1. Animorum Pindari aetate in rebus divinis perscrutandis motus et studia.
Dogmatis de Morte Bacchi duplex forma discernitur, altera Delphica,
altera Orphica.

Magnus fuit Pindari aetate animorum in rebus divinis perscrutandis impetus.
Multi sanctissimis flammis exarserant ad eos thesauros apprehendendos, qui in hac ter-
restrium rerum fragilitate et instabilitate soli aeterno fulgore splendent. Admiramur
hercle his nostris temporibus altissimos illius aetatis et sublimes sensus, qui in divinae
naturae recessus et profunditatem tantopere se insinuarint. Admiramur flagrans illud
desiderium, quo praestantissimi viri, saeculi sui decora, oculos a mundo circa nos con-
templando ad mundum in pectore examinandum converterunt. Eorum vero motuum
atque generosissimorum conatuum caussae potissimae fuerunt primum philosophiae tunc
magis magisque exorientis, inprimis Pythagoricae, lucentes radiiÍ¾ deinde mysteria latius
atque latius semper propagata, in eis vero praecipue Orphicae theologiae semina, quae
praestantissimis praeceptis et rapientibus ad res divinas cognoscendas cogitatis hominum
mentes implebant. Iam vero haec nobilissima studia, has contentiones has saluberrimas
interdum discordias intueri summa profecto voluptas est. Atque unum tunc erat inter
problemata illa inprimis magnificum et ad sursum trahendos animos efficacissimum, vi
quadam stimulatrice et incantatrice praeditum, quod omnium studia maxume occupata
tenuit: domna de Illorte Bacchi. Eius vero duplex forma et quasi facies discernenda est3
altera, quam priscam Delphicam vocare licebit, altera, quae Orphica fuit. Secundum
Delphicam formam Bacchi caedes nihil aliud est, quam extremum quoddam ac sane
atrocissumum rebellantium contra deos Olympios Titanum facinus, quod proelii paene,
atque iniquissumi proelii, quippe in quo unus adversus quattuordecim dimicaret, vim
habuit. In Orphica vero huius dogmatis forma longe aliud quid maxume urgebatur3 in
ea omnia hunc potissumum finem spectant, ut ex Bacchi illa caede genus hominum ortum

