XVII

id sane haud ita difficile expeditu erit. Haec Trieteris non ab auctumno ad hiemem ver·
gente initium capiebat, sed a verno mense Delphico Bysio, quo Iuppiter in serpentem
conversus cum Proserpina nuptias init ad Bacchum generandum3 Nonnus VI, 157: Ζεὺς
ὅτε πουλυὲλικτος ἀμειβομένοιο προσώπου ΙΙ νύμφιος ἱμερόεντι δράκων κυκλούμενος ὁλκῷ ’,ι εἰς μυχὸν
ὀρφναίοιο διέστιχε παρθενεῶνος ΙΙ σείων δαυλὰ γένεια. Deinde nono mense post, Dadaphorio
Delphico, Bacchus Licnites in Parnasso a Thyiadibus invenitur. Haec igitur sacra Bacchi,
Proserpinae filii, in cunis inventi non nisi tertio quoque anno recurrunt3 Paus. X, 4, 3:
Θυιάδες γυναῖκες μὲν εἰσὶν Ἀττικαὶ, φοιτῶσαι δὲ ἐς τὸν Παρνασσὸν παρὰ ἔτος αὐταί τε καὶ αἱ
γυναῖκες Δελφῶν ἄγουσιν ὄργια Διονύσῳ. Iam Bacchi pueritia et fata quindecim mensibus
absolvuntur; praeterlabuntur enim primum tres menses ex priore Trieteridis anno relicti&
Dadaphorius, Poitropius, Amalius; deinde integer annuS, cuius rursus postremo mense,
Amalio. Bacchi extrema fata et resurrectio continentur. Quamquam animadvertendum
est, in eorum sacrorum temporibus usum paullulum fluctuasse. Nam mors Bacchi modo
longiore, modo breviore temporis intervallo a resurrectione remota et seiuncta constitue-
batur. Interdum igitur, hoc est, quando id ita theologis Delphicis visum esset, mortis
Bacchi memoria iam Poitropio mense, i. e. circum ‘brumam' celebrata est, cuius rei testi-
monia scriptorum, qui antiquiorum litterarum thesauris nescientes fere utuntur, auctoritate
ad nos transmissa sunt. Ovidius Fastis Ι, 393: Testa corymbiferi celebrabas, Graecia, Bacchi, Η
tertia quae solito tempore bruma refert. et Seneca, Hercul. Oetaeus v. 597: Nos Cadmeis orqia
ferre {l Tecum solitae condita cistis, Η Cum iam pulso sidere brumae Η tertia soles evocat aestas.
Denique Bacchi in caelum adscensu, cuius testis est Origenes contra Celsum IV, p. 171
ed. Speneer: ἀναβιώσκοντος καὶ ἀναβαίνοντος εἰς οὐρανόν, tota haec Trieteris absolvebatur.

13. Tertia dogmatis Orphici de Bacchi resurreetione forma: Bacchus Proserpinae
filius in Semelae filio reviviscit; ex prioris corde alter nascitur.
Huius theologiae de sztlzropoyom'a decreta.

Duas hactenus dogmatis Orphici de Resurrectione Bacchi quasi canones considera-
vimus: unum in quo post mortem Bacchus ad inferos et matrem Proserpinam descendit
ibique novem menses dormiens retinetur. Deinde alterum, in quo paucis post mortem
diebus Bacchus resurgit et rebus terrestribus relictis in caelum adscendit. Iam tertia
huius dogmatis forma enarranda est, qua illud maxume illustratur, quod initio diximus:
Orphicos theologumena sua traditis antiquitus religionibus sapienter adaptasse. Atque
huius sapientiae atque dexteritatis re vera is fructus fuit, ut hic potissumum rerum Bac-
chicarum canon latissime propagaretur. Resurrectionis igitur Bacchi haec quoque forma
excogitata est. ut posteaquam Bacchus Proserpinae filius Titanum ictibus succubuisset,
Iuppiter novo cum Semela coniugio inito novom Bacchum generaret, quem post septem
menses matre occisa in femur suum conderet atque nono demum mense vitae maturum
in lucem emitteret. Hic novus Bacchus. Semelae filius, re vera idem est atque pristinus

