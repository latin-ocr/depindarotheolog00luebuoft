V

expediri potest. Etenim hisce profecto epulis totius dogmatis caput, flos et palladium
continebatur: haec saxorum instar inconcussa spes: in nostras, hominum, animas divinam
aliquam Bacchi particulam concessisse, quam Bacchus ex morte resurgens agniturus,
dilecturus, secum ad aeterna aeternorum abducturus sit. Iam igitur cum in hoc certa-
mine neuter neutri quidquam concedere posset, quin theologiae sua fundamenta ipse
quasi convelleret et labefactaret, mirifico hercle fato illud evenit, ut duo illi rerum divi-
narum et religionum acerrimi atque sincerissumi propugnatores strictis armis inter se
tanquam in proelio concurrerent. Ambobus id unum in universa vita propositum erat,
ut cum his rebus terrestribus quam arctissuma coniunctione caelestia copularent. In via,
qua id propositum consequerentur, ut fit, alter ab altero vehementer discrepabat. Huius
igitur animorum nobilissimorum et sacra aenigmata volventium seditionis et certaminum
historiam contexere et adumbrare, nonne magnopere operae pretium sit et dignum, in
quo studiose elaboretur? Id vero ut recte et ordine fieri possit, nunc primum dogmatum
illorum, adversa fronte sibi repugnantium, natura et proprietas accurate exponenda est
atque de omnibus singillatim quaerendum.

In Orphica igitur theologia rerum progressus et decursus hic fuit. Iuppiter filium
Bacchum e Proserpina susceptum, puerum dulcissimum, inenarrabili amore amplexus est.
Hic mirificus dei Optimi Maximi amor secundum Orphicos hanc haud dubie vim habet,
quod amor vere divinus non is est, qui perfectissima tantummodo et praestantissima,
omnibusque numeris absoluta prosequitur, e quibus amoris ille largitor laetitiam et gau-
dium sibi capiat, sed is potius amor. qui debilia adhuc et aliena ope egentia, interitura
et caduca, amplectitur, Hac enim re deus summus divinitatis suae summurn documentum
dat, cum paupera, moritura, infirma diligit. Atque Orphici profecto cum ita super hac
re statuerent, sapientissume‚ ni fallor, iudicarunt. Cum igitur puerum, qui est mos pa-
rentum, potissumum in sero genitis, Iuppiter incredibili amore foveat, potentiae suae
insignibus eum induit, sceptro et fulgure, deinde in suo solio considere iubet3 Nonnus
Dionys. VI, 164: Περσεφόνης γονόεντι τόκῳ κυμαίνετο γαστήρ, ΙΙ Ζαγρέα γειναμένη κερὸεν βρέ-
φος, ὃς Διὸς ἕδρης Η μοῦνος ἐπουρανίης ἐπεβήσατο, χειρὶ δὲ βαιῇ ΙΙ ἀστεροπὴν ἐλέλιῑε’ νεηγε-
νὲος δὲ φορῆος ΙΙ νηπιάχοις παλάμῃσιν έλαφρίζοντο κεραυνοί. Eximie paterni amoris nihil
filiolo negantis affectum et oris pueruli balbutientis blanditias Euius satyrus depingit
apud Nonnum X, 293 Iovem ita compellans: Νηπιάχῳ μὲν ἔειπεν ἐμὴ τροφός εἰσέτι Ῥείη, Η
ὡς στεροπὴν Ζαγρῆι πόρες, προτέρῳ Διονύσῳ ΙΙ εἰσέτι παππάζοντι, τεὴν πυρόεσσαν ἀκωκὴν, [l
καὶ βροντῆς κελάδημα καὶ ἠερίου χύσιν ὄμβρου, ΙΙ καὶ πέλε δεύτερος ἄλλος ἔτι βρέφος ὑέτιος
Ζεύς. conf. Eugenium Abel. Orphica, Lips. 1385, p. 226. Deinde Bacchum oratione habita
Iuppiter omnibus deis ut novum quendam mundi gubernatorem praeponit; Procius in
Plat. Cratyl. p. 59 (conf. Lobeck. Agl. p. 552 et Eugenium Abel, Orphica p. 2281: ὁ πα-
τὴρ ἱδρύει αὐτὸν ἐν τῷ βασιλείῳ θρόνῳ καὶ ἐγχειρίζει τὸ σκῆπτρον καὶ βασιλέα ποιεῖ τῶν ἐγ-
κοσμὶων ἁπάντων θεῶν· Κλῦτε Θεοὶ, τόνδ’ ὔμμιν ἐγὼ βασιλῆα τίθημι. Et Proclus in Tim. V,

