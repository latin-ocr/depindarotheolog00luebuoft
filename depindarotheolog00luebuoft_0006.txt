lx*

suum cepisse appareat et ut Bacchus eum in modum trucidatus, deinde ex morte exper-
gefactus et resurgens palingenesiae et immortalitatis sponsor et vindex certissimus in-
formetur.

Orphicis vero, cum ex Titanum a Iove fulmine percussorum favilla et cineribus
primos humani generis parentes et auctores ortos docerent, plane necessario talis dogmatis
forma et effigies procudenda erat, in qua caedes Bacchi a Titanibus primum verubus
affixi, deinde cocti et comesi. minutatim et per omnia crudelitatis specimina effingeretur,
quoniam illud potissumum manifestum fieri oportebat: aliquam illius laetitiae mundi, sua-
vissimi dei Bacchi, particulam in uniuscuiusque nostrum, qui homines sumus, animo
residere. Haec igitur huius dogmatis duplicitas magnarum istis temporibus discordiarum
- sed discordiarum, opinor, salutarium atque in summo proposito, vero inveniendo, con-
cordium — caussa fuit. Habemus vero earum turbarum eximias et electissimas reliquias
apud Pindarum. Nam Pindarus in universum quidem summus sane est Orphicae theo-
logiae admirator et cultor. Etenim praestantissimum illud dogma, quod religionis Or-
phicae fundamentum est, de animarum migratione toto pectore amplexus erat. Nam
quod theologi illi tradebant: animas nostras propter culpam aliquam admissam e vita olim
caelesti in hanc terram tanquam in exilium expulsas esse et post compluria demum vita-
rum spatia percursa, deorum venia et misericordia impetrata, in patriam illam caelestem
reverti posse. haec pulcherrima hercle theologumena omnia Pindarum inenarrabili desi·
derio et amore commoverant, quom in hac redeundi in caelum spe ingentem ad virtu-
tem stimulum inesse persuasum haberet. Itaque facile est ad divinandum, quam invitus,
quamque quasi reluctanti animo poeta religiosissumus in illo de Bacchi morte dogmate
ab amicorum placitis discesserit et in hac una, licet gravissuma re pontem abruperit,
tesseram cum eis fregerit. Verum enim vero mirifica illa et — sit venia verbo - infi-
ceta Orphicorum narratio cle Titanum epulis, in quibus Bacchi pueri in frusta dissecti,
membra illi comederint, in quibus gradatim et minutim per singula crudelitatis exempla
tanquam in laniena tota actio depinge-batur, haec inquam narratio indigna divino nomine,
divina maiestate Pindaro videbatur: eademque constantia illud de generis humani pri-
mordio et ortu dogma reiecit. Pindarus igitur in hoc sententiarum de rebus sanctissumis
certamine, suo iudicio fretus et unice veri inveniendi, autumandi, testandi studio ductus
amicorum Orphicorum placitis adversatus et priscae theologiae Delphicae propugnator
et defensor exortus est.

2. Orphicorum inficetum prima specie dogma de Baccho a Titanibus comeso ex
intimis eius theologiae decretis de Anthropogonia explicandum est. Dogma
Orphicum de fatali atque infausto Iovis erga Bacchum amore.

Illud quoque. quod fortasse quis quaerat, cur ne unguem quidem transversum de
sua sententia Orphici concesserint in turpi illa epularum Titanicarum descriptione, facile

