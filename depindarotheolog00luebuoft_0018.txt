xvi

fuerit, manifestum est. Novus Bacchus ex hoc quidem canone non simpliciter renasci et
expergisci potuit, neque satis erat, ut eum Thyiades dormientem voce sua excitarent;
immo novus Bacchus nova generatione procerari debuit. Itaque novae rursus nuptiae
Iovi cum Proserpina ineundae erant. Huius quoque dogmatis luculenta testimonia aetatem
tulerunt, nam id quoque Delphis certo tempore excultum et sacris sollemnibus celebratum
est. Disseruit vero de hoc potissumum canone et scriptorum antiquorum, quibus hoc
dogma comprobatur, locis eximie Ludovicus Weniger: Collegium der Thyiaden p. 14.
Ac primum quidem, ut singula nunc explicemus, haud profecto longiusculum, sed breve
quiescentis illud Bacchi in sepulcro tempus fuisse⁷ perpulchra enarratione Himerius indicat,
qui quemadmodum Bacchus de morte tropaeum statuerit tradit, cum Titanes, eius occisores,
Iuppiter posteritati mala fama et aeternis rumorum flagellis et verberibus proscindendos
tradiderit; Himerius Orat. IX, 4 extrem. p. 66 ed. Duebner, Paris 1880: Τί οὖν ἐπὶ τού-
τοις; Διόνυσος ἔκειτο μὲν οἶμαι πληγεὶς καὶ τὴν πληγὴν καιρίαν ε’στέναζεν· ἄμπελος δ’ ἦν κα-
τηφὴς, καὶ σκυθρωπὸς οἶνος, καὶ βότρυς ὥσπερ δακρύων, καὶ Βάκχος οὐκέτι σφυρὸν εἰς τὴν κί-
νησιν εἶχεν εὐάρμοστον. Ἀλλ’ οὐ διὰ τέλους τὸ δάκρυον, οὐδὲ πολεμίων τὸ τρόπαιον. ὁ γὰρ
Ζεὺς ἐποπτεύων ἑώρα πάντα καὶ τὸν Διόνυσον ἐγείρας, ὡς λόγος, Τιτᾶνας ἐποίει παρὰ τῶν
μύθων ἐλαύνεσθαι. Eundem post brevem in sepulcro quietem in caelum adscensum Ori-
genes contra Celsum testatur, qui eum curn summi Salvatoris nostri resurrectione et ad-
scensu comparatum aliquanto hercle inferiorern iudicat; Origenes contra Celsum ed.
Spencer. Cantabrigiae 1677, libro IV, p. 171 init.: Ἆρα δὲ οὐ πολλῷ ταῦτα (τοῦ Ἰησοῦ αἱ

μεταμορφώσεις) . .. σεμνότερα φανεῖται Διονύσου ὑπὸ τῶν Τιτάνων ἀπατωμένου . .. καὶ σπαρασ-
σομένου ὑπ’ αὐτῶν καὶ μετὰ ταῦτα πάλιν συντιθεμένου καὶ οἱονεὶ ἀναβιώσκοντος καὶ ἀναβαίνον-
τος εἰς ούρανον; ἢ Ἕλλησι μὲν ἔξεστι τὰ τοιαῦτα εἰς τὴν περὶ ψυχῆς ἀνάγειν λόγον ..., ἡμῖν

δ’ ἀποκέκλεισται Θύρα ἀκολούθου διηγήσεως; His Orphicorum theologumenis et caerimoniis
sacris ingens immortalitatis animorum et palingenesiae pignus continebatur, quod in reli-
gionibus Delphicis temporum Graecae antiquitatis posteriorum pretiosissimi thesauri instar
haud dubie propagabatur. Cuius rei Plutarchus testis est in clarissimo loco de εἶ apud
Delphos cap. 9 med: Διόνυσον δὲ Ζαγρεά καὶ Νυκτέλιον καὶ Ἰσοδαίτην αὐτὸν ὀνομάζουσι, καὶ
φθοράς τινας καὶ ἀφανισμοὺς, καὶ τὰς ἀποβιώσεις καὶ παλιγγενεσίας, οἰκεῖα ταῖς εἰρημέναις με-
ταβολαῖς αἰνίγματα καὶ μυθεύματα. περαίνουσιν. De Baccho ‘Isodaeta‘‚ qui omnibus sacrorum
suorum et divinitatis suae cultoribus aequam carnium suarum partem vescendam attribuat,
egregie dixit XVelckerus, Griech. Goetterlehre‚ vol.II‚ p. 631 et 636, not. 183 et 639 lin. 1.

12. Illam Trieteridem, in qua Bacchus post breve in sepulcro intervallum in caelum
evehitur. necessario novi Bacchi ex novis Iovis et Proserpinae nuptiis generationem
poscere. Eius Trieteridis exordium esse mensem vernum Bysium.

Iam si quaeratur. quemadmodum haec nunc dogmatis de Bacchi resurrectione
forma, in qua paucis iam post mortem diebus resurgit, in Trieteridis cyclum inserta sit,

